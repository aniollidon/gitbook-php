# NODEJS - DISCORD BOT
## DAW-MP07-UF2 - Exercici de Generació dinàmica de pàgines web.
**Objectiu**: Aquest exercici busca practicar dues destreses:
+ L'ús de llibreries i APIs desenvolupades per tercers, aprenent a navegar per la seva documentació tot seguint les instruccions dels equips de desenvolupament.
+ El desplegament d'aplicacions desenvolupades amb NodeJS

**Requisits**: 
+ Confeccionar un robot de Discord, fent ús de la llibreria [discord.js](https://discord.js.org) que et realitzi una funció a la vostra elecció tot connectant a una altra llibreria. Per exemple:
    + Fes un robot de Discord que comuniqui pel xat les entregues al Classroom pendents i que comuniqui les notes per missatge als alumnes.
    + Fes un robot de Discord que guardi tot el que passa al xat (i/o xat de veu) en diferents Documents de Google ordenats per dia en carpetes del Drive (EXTRA: Inclosos els missatges de veu).
    + Fes un robot de Discord que enviï els missatges a Telegram i permeti la comunicació entre els dos sistemes de missatgeria.
    + (O bé, fes un robot que utilitzi Discord i una llibreria externa a la teva elecció. CAL TENIR L'OK DEL PROFESSOR)
+ El codi ha de seguir les bones pràctiques i ser llegible i ben estructurat.
+ Cal preparar un document que expliqui el funcionament del bot i com s'ha implementat l'API escollida.


**Criteris d'avaluació**:
+ Que el Bot es comuniqui correctament per Discord, accedint amb els permisos justos dels quals fa ús. (3 punts).
+ Comunicació amb una API externa, seguint les bones pràctiques que marca la comunitat de desenvolupadors d'aquesta. (3 punts).
+ Fer un correcte desplegament de l'aplicatiu al servidor de l'institut com entorn de producció. (1'5 punt)
+ Fer servir llibreries de debug de l'aplicatiu. (0,5)
+ Qualitat del codi, incloent-hi estructura, llegibilitat i documentació. (1 punt)
+ Capacitat de l'estudiant per explicar el funcionament del bot i l'API de Google implementada. (1 punt)
+ EXTRA: Aplicar APIs d'eines d'intel·ligència artificial com el tractament de [Llenguatge Natural](https://cloud.google.com/natural-language/docs/) o [La Transcripció de veu (Google)](https://cloud.google.com/speech-to-text/) [(Assemblyai)](https://www.assemblyai.com/docs)









---

#FpInfor #Daw #DawMp07 #DawMp07Uf02

---

###### Autor: Aniol Lidon 2023.26.02 
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
